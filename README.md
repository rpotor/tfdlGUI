# tfdlGUI
Túlélők Földje nyilvános forduló letöltő

Remélem magáért beszél, hogy hogyan működik. :-) Beírsz egy karakterszámot, kiválasztod, hogy hova szeretnéd letölteni a fordulókat és megnyomod az "Oké, mehet" gombot.
A kiválasztott könyvtáron belül létrehoz a program egy könyvtárat, amelynek a neve a megadott karakterszám lesz és oda tölti le a nyilvános fordulókat. Ha a megadott karakternek reinkarnálás előtti nyilvános fordulói (is) vannak, azokat is letölti és akkor azokat egy XXXXreink könyvtárba teszi, ahol XXXX a karakter száma.
Ha nem létező karakterszámot adsz meg, vagy például szöveget írsz a karakterszám helyére és utána rányomsz az "Oké, mehet" gombra, akkor nyilván nem történik semmi, nem fog letöltődni semmi.

Amikor elindítod a programot kicsit várni kell, amíg megjelenik az ablak, vagy legalábbis nálam várni kellett :-) de nem kell aggódni egy pár másodperc után elindul az. Elvileg... :-)

Nyilván ez csak Windows alatt működik, ha neked például Linuxod van vagy MacBookos arc vagy, akkor max. azt tudod csinálni, hogy a Python scriptet futtatod direktben, ha elég hárdkór vagy hozzá, hogy telepítsél magadnak egy Pythont. Vagy például vehetsz nekem egy MacBookot és akkor csinálok belőle MacBookos verziót is.

Jah, meg még az, hogy elegendő az .exe fájlt letölteni, az maga a program, a .py kiterjesztésű fájl az a Python script. Mittomén ha paranoiás vagy és félsz, hogy az .exe fájllal ellopom a gépedről az összes poreszt, akkor megteheted, hogy a neten utánanézel, hogy hogyan tudsz ebből a Python scriptből saját magadnak csinálni egy .exe fájlt és akkor nem kell elhinned, hogy nem akarom ellopni az összes poreszt a gépedről. Mondjuk ahhoz, hogy tuti biztosra menjél, még előbb a kódot is át kell nézned, nincs-e benne valami turpisság - nincsen egyébként, hidd el - és ahhoz meg elképzelhető, hogy meg kell tanulnod programozni is előbb, de az szerintem nagyon hasznos tudás, egyáltalán nem baj, ha megtanulod.

Jah és a nyilvános fordulók letöltéséhez nyilván a programnak csatlakoznia kell az internethez, tehát ha van a gépeden vírusírtó, amiben van tűzfal is, meg ilyenek, akkor az lehet, hogy kiabálni fog, hogy húúúha, húúúúha, de nyugodtan megengedheted neki, hogy a program kimenjen az internetre. Ha paranoiás vagy és nem hiszed el, hogy ebben nincsen semmi turpisság, akkor lásd az előző bekezdést. :-)
